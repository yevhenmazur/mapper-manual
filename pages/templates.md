---
title: Підложки; введення
authors:
  - Peter Hoban
  - Thomas Schoeps
  - Yevhen Mazur
keywords: Підложки
edited: 03 вересня 2016
---

Зображення, треки з GPS приймачів а також інші матеріали, що використовуються в якості основи для спортивної карти називаються підложками. Вони можуть бути підключені до файлу карти за допомогою вікна параметрів підложок, що доступне через меню Підложки -&gt; Вікно параметрів підложок. Підложки також можуть використовуватись "не за призначенням" щоб зобразити певну інформацію на кінцевій карті, наприклад логотип спонсора, який доступний виключно у растровому форматі.

**Увага**: Оскільки операції відмінити/повернути не поширюються на підложки, переконайтеся що зберегли файл перед тим як правити їх!

<a id="types"><h4>Типи підложок</h4></a>
OpenOrienteering Mapper дозволяє підключити в якості підложок файли таких форматів:

* [Зображення](#type_image): bmp, jpg, png, tif, gif файли
* [Треки](#type_track): dxf, gpx, osm файли
* [Карти](#type_map): omap, ocd файли


Додатково, підложки можна розділити на *геоприв'язані* та *негеоприв'язані*. Для геоприв'язаних підложок доступна інформація щодо їх точного позиціонування у відомій системі світових координат - див. [геоприв'язка](georeferencing.md). Таким чином, вони можуть бути автоматично позиціоновані на карті, за умови що карта також є геоприв'язаною. Для негеоприв'язаних підложок, ця інформація недоступна, тому їх доведеться [позиціонувати вручну](#positioning).

<a name="setup"><h4>Вікно параметрів підложок</h4></a>

<br/><br/><img src="images/template_setup_window.png" border="0" /><br/><br/>

Це вікно відкривається через пункт меню Підложки -&gt; Вікно параметрів підложок. У його центральній частині знаходиться список усіх відкритих підложок. Шар з самою картою також показаний тут. Послідовність елементів у цьому списку визначає порядок у якому вони будуть відтворені: перший буде з самого верху, останній - внизу.

Кожен елемент може бути прихований або показаний за допомогою флагу у лівій частині. Крім цього, є можливість керувати прозорістю кожного шару, задаючи відсоток непрозорості.

<h4 id="open">Відкриття підложки</h4>
Клацніть на кнопку "Додати підложку..." у вікні параметрів підложок і виберіть файл що має бути підключений як підложка. Див. [типи підложок](#types) щоб дізнатися про всі підтримувані формати файлів.

<h4 id="draw_order">Зміна порядку відтворення підложок</h4>
Коли підложка вибрана, її можна рухати вверх або вниз по списку за допомогою кнопок Підняти/Опустити, це також змінює порядок у якому вона буде відтворена.

<h4 id="close">Видалення або закриття підложки</h4>
Використовуючи кнопку Видалити або Закрити, можна відключити підложку. Назва кнопки залежить від [відповідної настройки](settings.md#keep_closed_templates) "запам'ятовувати налаштування закритих підложок": якщо вона активна, кнопка буде позначена як "Закрити" і залишиться можливість повторно відкрити підложку за допомогою пункту меню Підложки -&gt; Відкрити підложку знову..., у іншому випадку це буде "Видалити" без можливості повторно відкривати підложку в майбутньому.

<h4 id="positioning">Позиціонування</h4>
У нижній частині вікна розміщено інструменти для позиціонування підложки:

Кнопка з решіткою показує чи є підложка **геоприв'язаною**. Пізніше з'явиться можливість змінювати налаштування геоприв'язки за допомогою цієї кнопки, але поки що це не реалізовано.

Кнопка **Перемістити вручну** дозволяє рухати негеоприв'язану підложку відносно карти мишкою. Для цього клікніть на Перемістити вручну і перетягуйте підложку мишкою прямо в області відображення карти.

Праворуч знаходиться перемикач **Правка - Позиціонування**. Він активує вікно, яке дозволяє позиціонувати негеоприв'язану підложку вводом чисел з клавіатури. Тут можна задати зміщення по осям X та Y, різні масштаби по цим осям, а також обертання підложки на довільний кут.

<a name="adjust">У центрі панелі розташована кнопка **Сумістити**, з червоним і зеленим крестиками. Цей інструмент дозволяє сумістити певні точки на негеоприв'язаній підложці з відповідними точками на іншій підложці або на карті, що вже має правильну позицію.[Більш детальні інструкції тут](template_adjust.md).


####Типи підложок####

<a name="type_image"><h3>Зображення</h3></a>

До цього типу підложок належать усі растрові зображення. Відкриваючи підложку такого типу, ви побачите діалог як на ілюстрації нижче:

<br/><br/><img src="images/template_image_positioning.png" border="0" /><br/><br/>

####Позиціонування за геоприв'язкою####

Ця опція доступна лише якщо зображення супроводжується інформацією щодо геоприв'язки. OpenOrienteering Mapper підтримує такий супровід через world-файли з відповідними іменами. World-фал для зображення повинен мати таке саме ім'я як і файл зображення і знаходитись в тій самій папці. Розширення world-фала залежить від розширення файлу зображення: воно формується з першої літери розширення файлу зображення, потім іде остання літера з цього розширення і в кінці додається літера w. Наприклад, world-файл для зображення у форматі bmp буде мати розширення bpw, а для tiff це буде tfw. Як альтернатива, розширення world-фалу може також бути wld.

World-файл це текстовий файл, що містить 6 елементів для трансформації піксельної матриці растрового зображення у геодезичні координати, відповідно до деякої базової системи координат (БСК) ([детальніше про World-файл у Wikipedia](http://en.wikipedia.org/wiki/World_file) *(англ.)* ). На жаль, у world-файлі неможливо вказати яка саме БСК мається на увазі. Тому, якщо ви обираєте цей варіант позиціонування, вам доведеться вказати систему координат на наступному кроці. Ви можете отримати цю інформацію з того джерела, звідки ви отримали зображення з world-файлом. На приклад, для Німеччини *(як і для України)* це зазвичай UTM або СК Гауса-Крюгера з обмеженим діапазоном зон Гауса-Крюгера.

Для того щоб позиціонування за геопрв'язкою працювало, карта також має бути геоприв'язаною. Якщо, наразі це не так, [діалог геоприв'язки карти](georeferencing.md) буде показаний наступним кроком, у якості опорної точки буде використано центр зображення, що ми підключаємо.

####Позиціонування вручну####

Слід застосовувати цей метод позиціонування лише в тому випадку, якщо зображення не супроводжується ніякою інформацією щодо геоприв'язки. Для початку, є кілька варіантів як вказати масштаб зображення:


* **Метри на піксель**>: це насамперед корисно якщо базове зображення отримане з цифрового джерела, з якого ви безпосередньо можете отримати цю величину. У іншому випадку, ви можете обчислити її самостійно: якщо ваша польова чернетка покриває 500м місцевості в ширину і ширина зображення має 1200 пікселів, тоді масштаб буде 500 / 1200 = 0.625 метрів на піксел. (Зверніть увагу що ми говоримо про точну кількість метрів у ширині зображення.)
* **Властивості сканування**: якщо ваша польова чернетка має відомий масштаб (скажімо 1:5000), і вона сканована з відомою роздільною здатністю (хай буде 300 dpi) тоді ці параметри можуть бути введені в форму установки масштабу польової чернетки. Мається на увазі що принтер і сканер працюють точно.


Зверніть увагу, якщо ви не знаєте масштабу зображення та / або все одно збираєтесь установлювати підложку за допомогою інструменту [Сумістити](#adjust), ви можете ввести будь-які дані у цю форму, бо масштаб і позиціонування все одно буде змінене.

<a name="type_track"><h3>Трек</h3></a>

Підложки такого типу можуть бути отримані з GPS приймача (включаючи точки шляху *(waypoints)*), або у вигляді векторної графіки, такої як dxf файли. Щодо останніх, вам доведеться вказати ще й базову систему координат. Якщо це лише негеоприв'язаний малюнок, виберіть варіант "Локально" і він не буде викривлений ніяким чином.

<a name="type_map"><h3>Карти</h3></a>

Це означає що можливо підключити карту в якості підложки для іншої карти. Є два випадки у яких це може знадобитись:

* Підключення старої спортивної карти, щоб зробити нову поверх неї.
* Підключення спортивної карти, щоб намалювати на ній дистанцію.

На даний момент, підложка у форматі карти може бути підключена лише як негеоприв'язана.

